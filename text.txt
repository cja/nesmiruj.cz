Rád bych zde upozornil, že nikoho nenabádám k nějaké trestné činnosti a všechny informace obsažené na tomto webu jsou z volně dostupných zdrojů na internetu. 
Naopak vkládám sem myšlenku, aby se lidé více zamysleli a chránili své soukromí, než vstoupí do širých vod internetu. Přeci nemusí každá hra nebo aplikace vědět, že pravidelně venčíte psa se sousedkou a narovinu řekněme si, kdo z nás vypíná internetové připojení, když zrovna neserfuje? Kdo z nás vypíná bluetooth a wifi, když je zrovna nepoužívá? Nebojím se odpovědět: "Málo kdo". A všechny tyto technologie průběžně sbírají informace o vašich aktivitách a zvycích. Nejde o jednu konkrétní informaci, ale jde o množinu dat z různých zdrojů, ze které se nakonec určí váš profil uživatele, kde se vyhodnotí vaše návyky, názory a lokace. Může to být webový formulář, kam zadáváte údaje, můžou to být wifi v supermarketu, může to být provařená emailová adresa, může to být reklama, co se vám ukazuje v prohlížeči a zůstává běžet na pozadí, problém může být ve finále cokoliv. 
Výše uvedené je sice trošku BIG BROTHER, ale stejně by se měl člověk zamyslet, jestli dělá dost proto, aby ochránil své soukromí, které je pak zpoplatňováno či zneužíváno na internetu. Prostředky na ochranu jsou dokonce i zdarma, jen to vyžaduje zapojení nějaké té mozkové kapacity navíc. 


Malý příklad emailová adresa. 
Zkuste si odpovědět na otázku, na kolika serverech jste skrze ní zaregistrováni?
Potýkal se některý z těch serverů s bezpečnostními problémy?
Nebyla náhodou kompromitovaná během nějakého úniku?   https://haveibeenpwned.com/


                <div class="half">Pohybovat se v dnešním neustále se rozvíjejícím digitálním světě někdy není
                    jednoduché. Abychom zůstali v bezpečí a zároveň si zachovali soukromí, musíme používat ty správné
                    nástroje. Běžně dostupné webové prohlížeče ale neposkytují zabezpečení i ochranu soukromí zároveň.
                    Uživatelé si tak musejí zabezpečení zajistit sami pomocí doplňků a dodatečných softwarů.</div>
                <div class="half">Většina služeb, které dnes na internetu používáte zdarma, tak zdarma určitě nejsou.
                    Platíte za ně svými osobními daty. Mnoho lidí říká: „no ale já nemám co skrývat, mně je to jedno‘‘.
                    Tohle je ale ten nejhorší přístup, který lze zaujmout – pokud dovolíme jen tak sdílet a prodávat své
                    osobní údaje, je to jen krůček od zrušení našeho soukromí a narušení lidských práv.</div>
            </div>